Title: FAQ

# Poniżej znajdziecie najczęściej zadawane pytania oraz odpowiedzi na nie.

## Q: Czy muszę się gdzieś przed przyjściem zapisywać, zarejestrować albo zapowiedzieć?

*A: W żadnym razie, wystarczy, że przyjdziesz.*

## Q: Ile to kosztuje?

*A: Dobra wiadomość: nic a nic. Zła wiadomość: pizzę każdy opłaca
sobie sam. ;) Jesteśmy wolontariuszami, robimy to, bo to lubimy, nie
mamy z tego przychodów ani szeroko pojętych funduszy.*

## Q: Ile muszę już umieć, by był sens przychodzić?

*A: Poziom wiedzy nie gra roli. Nawet jeśli dopiero zaczynasz, albo
wręcz zastanawiasz się jak zacząć, to to jest właśnie miejsce, gdzie
możesz otrzymać ewentualną pomoc.*

## Q: Czemu są dwie godziny rozpoczęcia? "Godzina otwarcia" i "godzina prezentacji". Na którą należy przyjść?

*A: W przeciwieństwie do wielu innych grup tego typu, u nas
prezentacja nie jest centralnym punktem programu. Lwią część
spotkania---zarówno przed, jak i po prezentacji---zajmują
samonapędzające się dyskusje i rozmowy między uczenistnikami na tematy
przeróżne. Zapraszamy do dołączenia do dyskusji. Formułę mamy bardzo
luźną, przede wszystkim jesteśmy społecznością i swoistą
"przestrzenią", gdzie można przyjść po radę. Historycznie było to dużo
bardziej odczuwalne gdy spotkania trwały po 12 godzin.*

## Q: Ile można się spóźnić?

*A: Można powiedzieć, że do nas **nie da się** spóźnić. Przyjść można
w dowolnym momencie, nie istnieje pojęcie spóźnienia. Podobnie, nikt
się nie obrazi jeśli ktoś wyjdzie w połowie. Podane godziny to jedynie
przedział godzinowy, kiedy jesteśmy na miejscu i można nas odwiedzić.*

## Q: Interesuje mnie pewien konkretny temat. Jest szansa, że się pojawi?

*A: Tak! Daj nam znać na liście mailingowej, na IRC-u albo
bezpośrednio na jednym ze spotkań. Zobaczymy co da się zrobić!*

## Q: Czy warto wziąć ze sobą laptopa?

*A: Zwykle tak, choć zależy czego dokładnie oczekujesz od spotkania.
Często można usłyszeć o jakimś ciekawym mechanizmie i wtedy dobrze móc
od razu go wypróbować. W skrócie: wedle uznania.*

## Q: Czy oczekuje się, że będę robić notatki jak na wykładzie?

*A: Były przypadki, że ludzie robili, ale nikt tego nie oczekuje, więc
można śmiało przyjść luźno posłuchać.*
