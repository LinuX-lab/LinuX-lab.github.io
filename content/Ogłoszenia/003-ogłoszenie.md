Title: Przyszłość Linuksa w BRAMIE
Date: 2015-02-10 17:20
Author: Wojciech 'vifon' Siewierski

Pierwotnie planowałem opublikować ogłoszenie jak już będzie wszystko
dopięte na ostatni guzik, ale nie chcę Was dłużej trzymać w
niepewności. **LwB ma się dobrze i nic nie wskazuje na to, żeby miało
kończyć działalność.** Nadal trwa załatwianie formalności i nie jestem
pewny czy uda się zorganizować spotkanie w lutym, ale to tylko
przejściowe problemy. Gdy tylko będą znane konkretne terminy,
oczywiście nie omieszkam Was o tym poinformować.

Jeśli kogoś interesują szczegóły, a z jakichś przyczyn nie jest
zapisany na listę mailingową:  
Nowym kierownikiem Laboratorium BRAMA został
[prof. nzw. dr hab. inż. Krzysztof Szczypiorski][1], a samo
Laboratorium zmienia nazwę na [X-Lab][2]. W związku z tym, nie
wykluczam zmiany nazwy *Linux w BRAMIE* na odpowiadającą nowej nazwie
Laboratorium, ale na razie nie jest to chyba konieczne. Dodam, że
najprawdopodobniej możemy liczyć na powrót działającej sieci
bezprzewodowej.

[1]: http://x-lab.pw
[2]: http://krzysiek.tele.pw.edu.pl/
