Title: Zmiana nazwy Linuksa w BRAMIE
Date: 2015-09-26 13:00
Author: Wojciech 'vifon' Siewierski

Witam wszystkich po przerwie wakacyjnej.

Zła wiadomość jest taka, że znów czekają nas drobne zmiany. Dobra jest
taka, że będą one niemalże w 100% formalne i nie ma o co się obawiać.
_Laboratorium BRAMA_, w którym odbywało się LwB, przekształciło się
nieco ponad pół roku temu w [_X-lab.PW_][1]. Co za tym idzie, nazwa
_Linuksa w BRAMIE_ ma coraz mniejszy sens, staje się jedynie
zaszłością historyczną.

[1]: http://x-lab.pw/

Proponuję by nowa nazwa brzmiała **Linu.X-lab**. Jeśli się uda,
chciałbym, żeby analogiczny był też nowy adres tej strony. Tak czy
inaczej, **stary adres pozostanie aktywny jeszcze co najmniej rok**,
więc nie ma strachu.

Korzystając z tej okazji, chciałbym też nieco odnowić i posprzątać
naszą stronę internetową. Z góry przepraszam jeśli Wasze czytniki RSS
nieco zgłupieją jak będę przerzucał wpisy między działami.

Jeśli chodzi o najbliższe spotkanie, to październik stoi pod znakiem
zapytania z powodów osobistych (będę informował jeśli coś się zmieni),
ale spotkanie listopadowe powinno się odbyć bez zakłóceń.
