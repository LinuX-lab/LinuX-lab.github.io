Title: Majowo-czerwcowy Linu.X-lab
Date: 2016-05-25 0:29
Modified: 2016-05-27 18:10
Author: Wojciech 'vifon' Siewierski

Kolejne spotkanie Linu.X-labu odbędzie się 3 czerwca, czyli znowu z
opóźnieniem. Może z kolejnym spotkaniem wreszcie uda się wrócić do
ostatnich piątków miesiąca.

<s>Na spotkaniu poprowadzę warsztaty z podstaw korzystania z
linuksowego Logical Volume Management (LVM). Jest to mechanizm, który
pozwala na elastyczne zarządzanie partycjami na dysku. Rozpoczęcie
warsztatów przewiduję w okolicy 18:00. Zalecam przynieść jakiś pusty
nośnik danych, np. pendrive.</s>

EDIT [2016-05-27 Fri]: **W wyniku drobnych zawirowań, warsztaty z LVM
odbędą się za miesiąc. W tym miesiącu Łukasz Posadowski opowie o
obecnie dostępnych rozwiązaniach służących do współdzielenia plików
pomiędzy wieloma maszynami. Poniżej ogłoszenie od samego autora:**

> Masz więcej niż jeden komputer? Denerwuje Cię ciągłe przerzucanie
> plików pendrajwem czy pocztą? Niepokoisz się o prywatność na
> Dropboksie? Chciałbyś mieć ten sam bashrc na wszystkich komputerach?

> 3 czerwca możesz poznać kilka odpowiedzi na swoje problemy.
> Przejedziemy się przez historię współdzielenia plików w sieci
> lokalnej oraz internecie. Poznamy (albo przypomnimy sobie) kilka
> klasyków oraz zajmiemy się nowościami.

> Prezentacja to jedno wielkie live demo, więc potrzebne będą:
>
> - maszyna wirtualna z Fedorą 23/24, Debianem 8, Ubuntu 16.04, bądź
>   CentOSem 7 (najlepiej zaktualizaowana),
> - zainstalowane klienty nfs oraz smb, Git, Syncthing, Bittorent Sync,
> - jeśli nie macie w laptopie wifi, potrzebny wam będzie kabel
>   ethernetowy.

adres: Wydział Elektroniki i Technik Informacyjnych, ul. Nowowiejska 15/19, X-lab.PW (pokój 039, piwnica)  
data: 3.06.2016  
start: 16:00  
koniec: 21:00
