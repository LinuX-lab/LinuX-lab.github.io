Title: Październik 2018
Date: 2018-10-08 15:20
Author: Wojciech 'vifon' Siewierski

Z ostatniej chwili, kolejne spotkanie Linu.X-labu już w ten piątek, 12
października.  Mam nadzieję, że informacja nie jest za późno by chętni
dostosowali swoje plany.

Poza standardową częścią towarzyską, na spotkaniu Paweł Kraszewski
opowie nam o technologiach MQTT oraz TICK.  Kilka słów od Pawła na ich
temat:

> MQTT jest to protokół komunikacyjny typu pub/sub, zasadniczo
opracowany do inteligentnych czujników i IoT, ale świetnie
sprawdzający się w logowaniu i raportowaniu (taka tablica ogłoszeń
skrzyżowana z GaduGadu dla aplikacji).

> TICK to zestaw aplikacji do zbierania (Telegraf) / magazynowania
(InfluxDB) / wizualizacji (Chronograf) i przetwarzania (Kapacitor)
szeregów czasowych, jak odczyty czujników, metryk systemu i programów,
kursów walut, logów.  Wszystkiego, co jest indeksowane
czasem. Podstawowa wersja jest opensourcowa i darmowa (płatny jest
InfluxDB z obsługą klastrów).

Zwyczajowo zapraszam wszystkich niezależnie od stopnia zaawansowania.
W szczególności nowo upieczonych studentów WEiTI, dla których nasze
spotkania mogą być szczególnie pożyteczne.

adres: Wydział Elektroniki i Technik Informacyjnych, ul. Nowowiejska 15/19, sala 138  
data: 12.10.2018  
start: 16:15  
koniec: 21:00
