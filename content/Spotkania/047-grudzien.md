Title: Grudzień 2019
Date: 2019-11-16 17:52
Author: Wojciech 'vifon' Siewierski

Po dłuższej przerwie, najpierw spowodowanej wakacjami, potem remontem
sali, mam przyjemność zaprosić Was na kolejne spotkanie Linu.X-labu,
które odbędzie się 6 grudnia.

Poza tradycyjnymi pogaduchami okołolinuksowymi, na spotkaniu
posłuchamy prezentacji Łukasza Posadowskiego pod tytułem "Instalacja
każdej dystrybucji Linuksa metodą 'na Gentoo'".  Planowane jest
wykonanie obrazu systemu bazowego na podstawie Ubuntu bądź Fedory, a
następnie wykorzystanie go do instalacji świeżego systemu wg
wytycznych z Gentoo Handbook.  Start prezentacji nie wcześniej niż
ok. 18:00, przed nią (i pewnie po niej) zwyczajowo będzie mieć miejsce
luźna część towarzysko-dyskusyjna.

Zapraszam wszystkich zainteresowanych!

adres: Wydział Elektroniki i Technik Informacyjnych, ul. Nowowiejska 15/19, sala 138  
data: 6.12.2019  
start: 16:15  
koniec: 21:00
