Title: Wrześniowe LwB
Date: 2014-09-14 21:02
Summary: Pierwsze powakacyjne spotkanie

Wszystko już potwierdzone.

Tak jak planowaliśmy, wrześniowe spotkanie odbędzie się w ostatni piątek miesiąca, czyli 26 września w Laboratorium BRAMA na terenie Wydziału Elektroniki i Technik Informacyjnych Politechniki Warszawskiej.

Pragniemy zaprosić wszystkich dawnych bywalców, jak i wszystkie osoby, które do tej pory nie miały okazji pojawić się na naszych spotkaniach. Wieloletnich użytkowników Linuksa i innych otwartych systemów oraz tych którzy dopiero zaczynają lub chcieli by zacząć swoją przygodę w tym ciekawym świecie. Programistów, administratorów, zwykłych użytkowników oraz tych którzy uważają, że nie wpadają w żadną z tych kategorii.  
W programie spotkania jak zawsze: dużo pytań, dużo odpowiedzi, masa nowych informacji oraz dobrej zabawy.

Zapraszamy!


Szczegóły:  
adres: Wydział Elektroniki i Technik Informacyjnych ul. Nowowiejska 15/19, piwnica, pokój 039 (**nie** 39!)  
data: 26.09.2014  
start: 17:00 (ewentualnie chwilę wcześniej, ale nie gwarantuję)  
koniec: 21:30


**EDIT [2014-09-15 23:24]:**

Planowane atrakcje:

- Wojciech 'vifon' Siewierski przedstawi `org-mode` — system organizacji notatek, zadań, czasu i wielu innych rzeczy (komputery mile widziane).
