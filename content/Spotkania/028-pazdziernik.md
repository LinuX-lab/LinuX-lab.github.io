Title: Październik 2017
Date: 2017-09-30 19:30
Author: Wojciech 'vifon' Siewierski

Zbliża się nowy rok akademicki, a z nim nowe spotkanie Linu.X-labu.
Serdecznie zapraszam na na nie już **13 października**, do sali
**138** na Wydziale Elektroniki i Techniki Informacyjnych Politechniki
Warszawskiej.

Do przyjścia jak zwykle gorąco zachęcam osoby o dowolnym poziomie
zaawansowania, w szczególności nowo przybyłych studentów naszego
wydziału. Na pewno zetkniecie się tutaj na studiach z Linuksem w tej
czy innej formie, u nas dowiecie się jak najlepiej zacząć. Nigdzie nie
trzeba się zapisywać, trzeba jedynie przyjść w czasie trwania
spotkania.

Jeśli chodzi o prezentację... Na poprzednich spotkaniach kilka osób
pytało o to, jak najlepiej instalować oprogramowanie ręcznie (tj. nie
z gotowych paczek, `make install` etc.), żeby nie wymknęło się to spod
kontroli. Zaprezentuję jak ja ten problem rozwiązuję u siebie, bez
własnoręcznego przygotowywania paczek, z użyciem narzędzia
[GNU Stow][1]. Innymi słowy, "Bezpaczkowe paczki czyli o tym, jak
bezboleśnie ręcznie instalować oprogramowanie".

[1]: https://www.gnu.org/software/stow/

Zapraszam!

PS: Jak niektórzy być może zauważyli, na ten semestr mamy już
kompletny harmonogram spotkań. Jest on dostępny tutaj: [link][2]

[2]: {filename}/Harmonogram/01-2017.md

adres: Wydział Elektroniki i Technik Informacyjnych, ul. Nowowiejska 15/19, sala 138 (pierwsze piętro)  
data: 13.10.2017  
start: 16:15 (prezentacja ok. 17:30 lub jak zbierze się publika)  
koniec: 21:00
