Title: Kwietniowo-majowy Linu.X-lab
Date: 2016-04-26 9:15
Author: Wojciech 'vifon' Siewierski

Na wstępie chciałem przeprosić za dość późną informację o spotkaniu,
tym bardziej, że znowu termin jest niestandardowy. Przez ostatni
tydzień strona była w ogóle niedostępna z powodu awarii serwerów. Z
tego też powodu lista mailingowa obecnie nie funkcjonuje (EDIT: już
działa).

Kwietniowo-majowy Linu.X-lab znowu odbędzie się z opóźnieniem. Liczę,
że to ostatni raz w najbliższym czasie. Spotkanie odbędzie się 6 maja.
Spodziewajcie się też "normalnego" spotkania w maju.

W tej chwili nie mam pewności jakie będą atrakcje na spotkaniu, ale
zaktualizuję newsa jak tylko będę wiedział na pewno. Jedno jest pewne:
spotkanie odbędzie się, tak więc gorąco zapraszam!

EDIT [2016-04-27 Wed 22:19]: Zapraszam Was na prezentację pod tytułem
"Strony zadaniowe na WordPress", którą przygotował Marcin 'sirmacik'
Karpezo. Tematem będą mniej typowe zastosowania WordPressa niż blogi,
sklepy czy serwisy informacyjne. Rozpoczęcie prezentacji nie wcześniej
jak o 18:00.

adres: Wydział Elektroniki i Technik Informacyjnych, ul. Nowowiejska 15/19, X-lab.PW (pokój 039, piwnica)  
data: 6.05.2016  
start: 16:00  
koniec: 21:00
