Title: Styczniowe LwB [odwołane]
Date: 2015-01-20 22:35
Summary: Linux w BRAMIE 30 stycznia

**EDIT 25.01.2015: Z przykrością muszę odwołać najbliższe spotkanie. Z
powodu zmian administracyjnych w Laboratorium BRAMA, w najbliższych
tygodniach nie będzie możliwe organizowanie tam spotkań. Będę Was
informował gdy będzie wiadomo co dalej.**

Zapraszamy na pierwsze tegoroczne spotkanie Linuksa w BRAMIE.

Niestety atrakcji specjalnych za wiele nie będzie z powodu pośpiechu i
ogólnego braku czasu związanego z sesją egzaminacyjną na uczelni. Jest
szansa na krótkie miniwarsztaty (w planach jest szybkie omówienie
polecenia `ip` – następcy `ifconfig`), ale w tym miesiącu raczej nic
poza nimi.

Niejednokrotnie podnoszony był problem zbyt specjalistycznych tematów
prezentacji, które stały się ostatnio mało przyjazne dla
początkujących (a przecież to oni są jedną z najważniejszych grup
docelowych). LwB nie jest dla organizatorów, LwB jest dla uczestników,
a nowych ostatnio coraz mniej. **Jeśli jest jakiś temat, który
uważacie za warty omówienia bądź przeprowadzenia warsztatów o nim,
konieczcie się tym podzielcie.** Jeśli teraz myślisz "Nie, ja za mało
wiem, żeby coś proponować", to to właśnie na Twój wkład czekamy. Czy
to mailem, czy najlepiej osobiście na spotkaniu.

![Uncle Sam]({filename}/images/uncle_sam.jpg)

adres: Wydział Elektroniki i Technik Informacyjnych, ul. Nowowiejska 15/19, piwnica, pokój 039  
data: 30.01.2015  
start: 14:00  
koniec: 21:30
